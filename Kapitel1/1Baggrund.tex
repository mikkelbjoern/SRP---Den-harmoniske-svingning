\chapter{Introduktion af problemet}
Jeg vil i denne opgave tage udgangspunkt i den bevægelse et lod har når det hænges op i en fjeder og sættes i svingninger.

Jeg vil forsøge at opstille en matematisk differentialligningsmodel der kan beskrive bevægelsen.
Dernæst vil jeg forsøge at bruge denne model til at kunne beskrive direkte hvor loddet vil befinde sig til et bestemt tidspunkt. 
Dette vil kræve at jeg kan løse de opsatte differentialligninger. 
For at finde denne løsning, vil jeg behandle problemet mere generelt ved brug af matematisk analyse. 

Jeg vil derefter udnytte de matematiske løsninger til at beskrive bevægelsen.
Disse modeller vil jeg da prøve af eksperimentelt for at undersøge hvor godt de passer. 

Til sidst vil jeg kigge på, hvordan den teori jeg er kommet frem til, kan bruges til at analysere affjedringen i en bil. 
\vspace{1cm}

For at kunne lave denne opgave, vil der blive brug for noget baggrundteori både fra fysikken og matematikken. 
Denne er beskrevet nedenfor.

\section{Nødvendig fysisk baggrundsteori}
\subsection{Hooks lov}\label{teori:Hooks lov}
Når man hiver i en fjeder, vil den have en kraft, modsatrettet den retning man hiver, der er proportional med hvor meget man har strukket fjederen\refFysA{286}. 
Dette giver anledning til formlen 
$$F =k\cdot x$$
hvor $x$ er den længde som fjederen er strukket, $F$ er kraften som fjederen trækker med og $k$ er proportionalitetskonstanten. 
$k$ kaldes i denne sammenhæng for fjederkonstanten.

\subsection{Newtons anden lov}\label{teori:Newtons anden lov}
Newtons anden lov fortæller ud fra den kraft et objekt påvirkes med og dets masse, hvor stor meget objektet vil accelerere. 
Den siger, at massen ganget med accelerationen af et objekt giver den kraft, som objektet bliver påvirket med\refFysA{217}.

\subsection{Vindmodstand}\label{teori:vindmodstand}
Når et objekt bevæger sig gennem luft eller en væske med en fart $v$, vil det have en gnidning med luften omkring sig, hvilket vil gøre farten mindre.
Ved et opslag i en formelsamling, ser man at kraften som vindmodstanden virker med, er proportional med farten i anden. 
Ved lave hastigheder er dette dog næsten det samme som at den er proportional med farten i første, og dette kan derfor være en okay antagelse af gøre sig i visse tilfælde\refMekanik{11}.


\section{Nødvendig matematisk baggrundsteori}
\subsection{Differentialligninger}
\newcommand{\LosEks}{$ \{ c\cdot e^{kx}|c\in \mR \} $}%Bruges i sætningen
Ved en differentialligning forstår vi en funktionnalligning hvor en funktionen minimum et sted er differentieret en gang.
En funktionalligning er en ligning hvor det er en funktion der er den ubekendte. 
Med en løsning til en differentialligning refererer jeg fremover til en funktion der gør differentialligningen sand. 
Ved den fuldstændige løsning til en differentialligning, refererer jeg fremover til mængden af \emph{alle} løsninger til differentialligningen. 
Nedenfor er et eksempel på en differentialligning. 
Denne er taget med både som eksempel og for at gøre udregninger mere tilgængelige senere.

\begin{thm}\label{thm:y'=k*y}
Lad $y$ være en differentialbel funktion og $k\in \mR$. Da har  differentialligningen $y' = ky$ den fuldstændige løsning \LosEks.
\end{thm}
\begin{proof}
Først vil jeg vise at alle funktioner i den påståede fuldstændige løsning er løsninger til differentialligningen.
Antag af $g$ er en løsning og derfor ligger i \LosEks .
Da er $g=c\cdot e^{kx}$ for et eller andet reelt tal $c$.
Jeg indsætter da løsningen i ligningen: 

\begin{align*}
y' &= ky\\
g' &= kg\\
(c\cdot e^{kx})' &= k\cdot c\cdot e^{kx}\\
k\cdot c\cdot e^{kx} &= k\cdot c\cdot e^{kx}\\
\end{align*}
Jeg ser da at de to sider er lig hinanden og dermed at $g$ er en løsning. 

Nu vil jeg vise at hvis en funktion $h$ er en løsning til differentialligninger, da vil $h$ ligge i \LosEks.
Antag da netop at $h$ er en løsning til differentialligningen. 
Dermed ved vi at $h'=k\cdot h$.
Jeg vil nu lave omskrivninger på denne ligning. 
For at gøre disse omskrivninger nemmere vil jeg definere en funktion $s=e^{-kx}$, som vi ved at differentiere indser opfylder at $s'=k \cdot e^{-kx} = -ks$.
Ved omskrivning ses da:
\begin{align*}
h'&=k\cdot h \\
h'-kh &= 0\\
h's-ksh&=0 		& \text{(Ganger med }s\text{)}\\
h's+s'h&=0		& \text{(Ses ved den før omtalte egenskab for $s$)}\\
(hs)'&=0		&\text{(Ses ved kædereglen)}\\
hs+c_1 &= 0		&\text{(Ses ved at integrere, $c_1$ er integrationskonstant)}\\
h&= -c_1 \cdot \frac{1}{s}\\
h&= -c_1 \cdot e^{kx} &\text{(Ses ved $\frac{1}{s}=\frac{1}{e^{-kx}} = e^{kx}$)}
\end{align*}
Da ser vi at $h$ må være på formen en konstant ganget med $e^{kx}$, hvilet netop karakteriserer elementer i \LosEks. 
Dermed ligger $h$ i \LosEks.
Da er vist at hvis en funktion er en løsning til differentialligningen er ligger det også i \LosEks og det er også vist at hvis et element ligger i \LosEks da er det også en løsning. 
Dermed er \LosEks den fuldstændige løsning til differentialligningen. 
\end{proof}