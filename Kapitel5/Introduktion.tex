\chapter{Perspektivering - Affjedring af biler}
Den harmoniske svingning optræder mange andre steder i mekanikken, end bare når et lod svinger i en fjeder.
Den ses blandt andet i forbindelse med penduler og generelt med ting, der drejer rundt.
Derudover er det også relevant i forbindelse med større bygninger, eksempelvis broer, der kan gå i svingninger hvis de ikke er konstrueret rigtigt. 

Et andet sted hvor svingninger af fjedre er meget anvendt, er i forbindelse med affjedring af biler. 
Det er nemlig sådan at en bils hjul er forbundet til fjedre og støddæmpere. 
En skitse af dette kan ses på figur \ref{fig: Affjedring af bil}.

\begin{wrapfigure}{r}{0.4\textwidth}
\center
\begin{tikzpicture}
\tikzstyle{spring}=[thick,decorate,decoration={zigzag,pre length=0.05cm,post length=0.05cm,segment length=2}]

\draw (-2,0)--(-1,0)--(-1,0) arc [radius=1, start angle=180, end angle= 0]--(1,0)--(3,0);%Bund af bil uden hjul

\draw (3,0) arc [radius=4, start angle=0, end angle = 90] -- (-2,4) ;%Top af bil

\draw[fill=gray, thick] (0,-0.2) circle (0.75) node {Hjul};%hjulet
\node at (-0.5,2.5) {\huge \textbf{Bil}};
\draw[spring, blue] (0,0.55)--(0,1) node[above, blue] {\small Dæmpet fjeder};

\end{tikzpicture}
\caption{Skitsetegning af en dæmpet fjeder (blå) fastsat til bils hjul.}
\label{fig: Affjedring af bil}
\end{wrapfigure}

Fjederen og støddæmperen skal sørge for, at bilens hjul hele tiden fastholder kontakt med vejen - også selvom den kører over en ujævnhed. 
Hvis fjederen eller dæmperen går i stykker, kan det være meget problematisk. 
Der kan ske det, at fjederen dæmpes for langsomt, og at man derfor oplever at bilen hopper.
En video af dette kan ses på YouTube\refBilVideo.
På videoen ser vi en mand, der trykker på forenden af sin bil. 
Når han giver slip, står bilen og svinger op og ned. 
Hvis man betragter denne svingning med teorien, der er beskrevet i denne opgave, så svarer bilen til vores lod og støddæmperen til luftmodstanden.
Vi er da interesserede i at få svingningen af bilen til at dø ud så hurtigt som muligt. 
Her arbejder vi ikke med luftmodstand, men derimod med en mekanisk dæmpning. 
Hvis vi antager, at svingningen dæmpes på en måde, således at dæmpningen er proportional med hastigheden af svingningen med en proportionalitetskonstant $\xi$, har vi igen en lineær andenordens homogen differentialligning

$$mx''(t)+\xi x'(t) + k x(t) = 0$$

hvor $k$ er fjederkonstanten for bilens fjeder, $m$ er bilens masse, og $x$ er en funktion af tiden, der beskriver, hvor højt/lavt bilen befinder sig i forhold til sit udgangspunkt.

Da vi er interesserede i, at bilen hopper så lidt som muligt, er vi ikke interesserede i en harmonisk svingning. 
Vi ved fra teorien tidligere, at der opstår en harmonisk svingning, når rødderne i karakterligningen er komplekse. 
Derfor er målet at få en god nok kombination af dæmpningskonstant og fjederkonstant til, at rødderne i karakterligningen ikke bliver komplekse. 

Vi vil derfor kigge på karakterligningen. 
Vi får da en ligning $mr^2 + \xi r + k = 0$ hvilket giver os løsningerne (med andengradslignings løsningsformel):

$$r = \dfrac{-\xi \pm \sqrt{\xi ^2 - 4mk}}{2m}$$

For at vi ikke får komplekse rødder, skal vi altså have, at størrelsen $\xi ^2 -4mk$ er ikke-negativ, og det skal altså gælde at $0 \leq \xi ^2 -4mk $ eller omskrevet at $4mk \leq \xi ^2 $.
Her fra er man dog nødt til at vide mere omkring biler og kunne foretage nogle eksperimenter for at kunne fortsætte. 
Vi ved nemlig intet om $\xi$, og om hvordan dæmpning skabes. 

I forhold til videoen, kan vi se at bilen lige pludselig svinger, og at karakterligningen derfor må have komplekse løsninger.
Vi ved derfor, at der er sket en ændring af $k,m$ og $\xi$ sådan, at det ikke længere gælder, at $4mk \leq \xi ^2 $.
Da bilens masse, $m$, formentlig ikke har ændret sig, må vi altså enten have at $k$ er blevet større eller at $\xi$ er blevet mindre. 
Oversat til fysik, har vi altså enten, at fjederen er blevet mere hård og derfor har en højere fjederkonstant, eller at dæmpningssystemet ikke fungerer som det skal.

\vspace{0.75cm}

Bemærk, at dette bare er forsøg på at overføre min model fra forsøget til en bil, der er sikkert mange andre ting, der bør tages højde for, som ikke er med i denne perspektivering.
Men som det ses, kan modellen, jeg har fundet frem til i denne opgave, også være relevant til at beskrive andre fysiske fænomener.


